<p dir="ltr" style="text-align: left;"></p><p>Günümüzde
tükenmeye yaklaşan enerji kaynakları ve bunun getireceği birtakım sorunlar
gözle görünemeyecek kadar kendini hissettirmeye başladı. Haliyle diğer ülkeler
gibi Türkiye de bu konuda adımlarını bir süredir atıyor. Özellikle hidro-enerji
bu alanda %41 gibi bir oranla başı çekiyor. Ayrıca bu oranın her geçen sene
artması pek şaşırtıcı olmasa gerek çünkü günümüzde inanılmaz bir tüketim var ve
bunu daha sağlıklı şekillerde sürdürmemiz gerek yoksa geri dönülmeyecek
noktalara varabiliriz.</p>

<p>Diğer
ülkelerde de farklı şekilde önlemler alındığını görüyoruz. Mesela Avrupa da
bazı ülkeler şirketlerin yeni alacağı arabaların elektrikli olması koşulunu
koştu ya da bu enerji kaynakları kullanılsın diye maddi teşvikler dağıtılıyor.
Bu örnekleri daha da arttırabiliriz.</p>

<p>&nbsp;</p>

<p>Bu durum
benim de dikkatimi bundan bir süre önce çekti ve bunun üzerine birkaç yazı
okumaktan ya da biraz daha duyarlı olmaktan öteye gidemedim maalesef. Ama şu an
okuduğum bölüm ve farkındalığım bu konuda beni bir şeyler yapmaya itiyor. Bundan
4 sene sonra bilgisayar mühendisi olarak mezun olduğumda çevreyi en çok
kirleten sektörlerden olan havacılık ve denizcilik alanlarındaki bu olumsuz
durumu en aza indirgemek istiyorum.</p>

<p>Bunun için arabalarda
uygulandığı gibi uçaklarda da elektrikli modele geçilmesini sağlamak ya da denizcilikteki
yoğun fuel oil kullanımını azaltmak istiyorum.</p>

<p>&nbsp;</p>

<p>Bu hedeflere
ulaşmak içinse kendimi sadece okuduğum alanda değil bu konularda da
olabildiğine geliştirmeliyim ki sadece hayal etmekle yetinmeyen, sağlam
temelleri olan biri olarak bu hedeflere adım adım yaklaşabileyim.</p><br><p></p>